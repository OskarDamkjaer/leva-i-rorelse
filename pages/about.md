---
title: Om Eva
tags:
  - nav
navtitle: About
section: about
date: 2019-12-02
permalink: /about/index.html
---

Jag heter Eva Damkjaer och har arbetat som sjukgymnast sedan 1993 (titelbyte till fysioterapeut 2015). Redan under min grundutbildning hörde jag talas om Feldenkrais®metoden och tyckte att den verkade mycket spännande:

En metod där man kunde se bestående förändringar!

En metod där människor kunde få verkyg att ta hand om sig själva!

En metod där man verkligen såg hela människan!

Direkt efter min examen deltog jag i en sommarkurs på Stjärnsund i Dalarna i metoden och tänkte att en dag, någon gång i framtiden, vill jag bli feldenkrais®pedagog!

I många år låg denna tanke som ett litet frö i bakhuvudet medan livet fortsatte i raketfart med utlandsarbete, äktenskap, barnafödande och andra utmaningar.

Emellanåt hittade jag möjligheter att gå i grupp själv hos duktiga Feldenkrais®pedagoger och deltog bland annat i ett intensivseminarium för sjukgymnaster i metoden i Mainz, Tyskland.

I maj 2005 blev det så möjligt för mig att påbörja utbildningen till auktoriserad feldenkrais®pedagog i Amsterdam, Nederländerna. Min huvudlärare var Larry Goldfarb. Jag avslutade utbildningen i september 2008 och är sedan dess auktoriserad att använda den mest fantastiska metod jag träffat på under alla mina år som sjukgymnast!

Efter avslutad grundutbildning har jag deltagit i fortbildning i metoden; i april 2009 med Elizabeth Beringer, i november 2010 med Göran Mörkeberg, i oktober 2011 med Alan Questel samt i april 2014 med John Tarr. Med start hösten 2015 deltager jag regelbundet i studiegrupp/seminarie hos feldenkraispedagog Eva Laser i Solna.

Som fysioterapeut har jag erfarenheter från primärvård på vårdcentral i Sverige, öppen- och slutenvård i USA med olika former av rehabilitering framförallt inom neurologi och ortopedi, öppenvård i Tyskland samt inom den kommunala äldrevården i Sverige; i Sjöbo och Kävlinge kommun. För närvarande arbetar jag (utöver min verksamhet i LEVA i rörelse) som fysioterapeut på Achima Care Ekeby Vårdcentral utanför Helsingborg.

Hösten 2018 fick jag värderat min kompetens hos Region Skåne till särskild kompetens avseende psykisk ohälsa eller psykosomatiska problem.

Hösten 2018 genomgick jag även en grundutbildning till diplomerad laserterapeut och håller just nu på att prova mig fram om jag ska integrera medicinsk laser i min verksamhet framöver.
